Дадено е податочно множество за класификација на соларни сигнали, кое се состои од 15 карактеристики и две класи.

Потребно е да направите евалуација на модел на класификација преку методот на крос валидација. За таа цел, поделете го податочното множество на 4 подмножества:

    П1: подмножество кое ги содржи првата четвртина од примероците од секоја класа
    П2: подмножество кое ги содржи втората четвртина од примероците од секоја класа
    П3: подмножество кое ги содржи третата четвртина од примероците од секоја класа
    П4: подмножество кое ги содржи последната четвртина од примероците од секоја класа

Потоа, извршете 4 чекори на тренирање на класификаторот така што секое подмножество еднаш ќе се користи за тестирање, а останатите 3 за тренирање. На пример: во првиот чекор за тренирање ги користите П2, П3 и П4, додека за тестирање го користите П1. Во секој чекор пресметајте ја точноста на моделот. Испечатете ја просечната точност од сите чекори.

Со поделбата на подмножества со која се добива највисока точност направете евалуација со отстранување на колона чиј индекс се чита од стандарден влез. На пример: ако највисока точност се добива кога за тренирање се користат П1, П2 и П3, а за тестирање П4 тогаш од ваквата верзија на подмножества за тренирање и тестирање ја отстранувате колоната. Повторно извршете тренирање и евалуација на класификаторот. Испечатете ја неговата точност.

Од стандарден влез прво се чита името на класификаторот (model) кој треба да се евалуира (NB за наивен баесов класификатор; MLP за невронска мрежа со 50 неврони, ReLU активациска функција и 0.001 рата на учење), а потоа и колона која треба да се отстрани (col).